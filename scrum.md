# Scrum ohjekirja

## Yleiskuvaus
Tämän ohjeen tarkoitus on auttaa kurssin projektitiimiämme työskentelemään tehokkaasti Scrum-menetelmällä. Scrum on kehitysmalli, joka tukee tiimin yhteystyötä ja jatkuvaa parantamista ja sitä voi käyttää ohjelmistoprojektien lisäksi myös muissa monimutkaisissa projekteissa. Scrum-menetelmästä saa parhaimman hyödyn irti käyttämällä sitä ja sen sääntöjä sellaisenaan muuttamatta sen ydinperiaatteita. 

### Sprintit

Sprintit eli kehitysjaksot ovat ajallisesti rajattuja työvaiheita, jotka rytmittävät tavoitteen saavuttamiseksi tehtyä työtä. Sprintit ovat alle kuukauden mittaisia ja niiden aikana tapahtuvat 'Scrum Events' tapahtumat. 
* Sprintin suunnittelu (Sprint Planning)
* Päivittäispalaveri (Daily Scrum)
* Sprintin katselmointi (Sprint Review)
* Sprintin jälkipalaveri (Sprint Retrospective)

## Roolit

Scrum-menetelmän rooleja ovat Tuoteomistaja (Product Owner), Scrum Master ja Kehitystiimi. Roolien tarkoitus on saada projekti etenemään tehokkaasti.

Tuoteomistaja
* Vastuussa siitä, mitä tiimi tekee. Vastaa kehitysjonosta eli backlogista. Ei tee ja järjestä sitä kuitenkaan yksin, mutta on vastuussa siitä.

Scrum Master
* Tukee tiimiä kehittämisessä ja Scrum-toimintamallin käyttöönotossa. Ohjaa tiimiä oikeaan suuntaan omalla esimerkillä ja auttaa poistamaan edistymisen esteitä.

Kehitystiimi (Kehittäjät)
* Tuottavat arvoa Sprittien aikana eli tuottavat käyttökelpoisia lopputuloksia ja ratkaisuja.

Miten roolit jaetaan ja miten niitä sovelletaan projektissa on vielä pohdinnan alla. Kaikki tulevat toimimaan kehittäjinä, mutta kuka ottaa vastuun siitä, mitä kehitetään ja milloin, ja kuka on kyvykäs tukemaan muita ongelmatilanteissa on vielä päätettävänä.

## Scrum Tiimi Spagetissa

Projektissa, jonka parissa jäsenet eivät välttämättä työskentele päivittäin, on myös *scrumia* muokattava hieman, jotta sen toiminnot säilyvät arvoa antavina, eivätkä päädy aiheuttamaan lisäkuormitusta.

### Sprintin suunnittelu

Ensin suunnitellaan mitä sprintin aikana on tarkoitus tehdä ja asetetaan tavoitteet. Tällä kurssilla yksi sprintti on viikon mittainen ja alkaa jokaisen luennon jälkeen. Suunnitelma tehdään joko luennon yhteydessä tai mahdollisimman pian sen jälkeen.  

### Daily scrum
Erityisesti *daily scrum*, jonka tarkoitus on organisoida *sprint backlogia* lyhyellä päivittäisellä keskustelulla, on tällä toteutuksella haastava toteuttaa mielekkäästi, koska projektin kanssa työskentely on asynkronisempaa, kuin täysipäiväisessä projektissa olisi.
Myös työmäärä voi joillain viikoilla olla sen verran vähäinen, ettei ole edes mielikästä koittaa työstää projektia päivittäin.

Niinpä alustavasti pidämme *daily scrumin* asynkronisena chatin kautta, johon osallistuminen on vapaaehtoista.

Käytännössä tämä siis tarkoittaa, että päivinä, joina projektia meinaa työstää, tulisi *daily scrum*-keskusteluun laittaa viestiä, jossa kuvaa nopeasti suunnitelmansa päivälle, sekä kommentoi, jos keksii *sprintin* työjärjestykseen liittyviä muutosehdotuksia.

### Sprintin katselmointi ja jälkipalaveri

Sprintin jälkeen on tarkoitus tarkastella kuinka hyvin sprintti meni ja tarvitseeko seuraavina viikkoina tehdä muutoksia. Työn tulokset esitellään. 

## Tapaamiset ja yhteydenpito
Pidämme viikottain ainakin yhden tapaamisen, tarvittaessa enemmän. Olemme yhteydessä teamsin kautta, ja pyrimme vastaamaan viesteihin mahdollisimman nopeasti ja toimimaan tiiminä.

## Lähteet
The 2020 Scrum GuideTM: https://scrumguides.org/scrum-guide.html

Scrum-opas 2020: https://www.tuotealy.fi/scrumguide

